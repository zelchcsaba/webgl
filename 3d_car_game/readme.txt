A következő feladatokat valósítottam meg:
-Heli: a kamera egy helikopter-szerű, fizikailag szimulált (de meg nem jelenített) objektumhoz legyen kötve. A kamerát rugószerű erő és forgatónyomaték tartsa az avatar fölött-mögött, és az avatar felé fordulva. Az erők és forgatónyomatékok lehetnek viszonylag nagyok, kellő lendület- és perdületcsillaptás mellett.
-Roller: legyenek golyó alakú textúrázott objektumok, amik csúszás nélkül gördülnek. Ezeket az avatar meg tudja lökni.
-Flipper: legyenek statikus objektumok a pálya szélén, amik ütközés esetén plusz energiával rúgnak vissza. Henger vagy gömb ütközőgeometriák elegendőek.
-Kormány: legyenek az avataron kerekek, amik egyrészt forognak a haladásnak megfelelően, másrészt vannak köztük kormányozhatók, amik a függőleges tengely körül ki tudnak fordulni.

Irányítás:
Az autót a W billentyűvel lehet előre, az S billentyűvel pedig hátra irányítani. Balra kormányzáshoz az A, jobbra kormányzáshoz a D billentyűt kell használni. A kamerát felfelé mozgatni a C, lefelé mozgatni az X billentyűvel lehet. Az autó körüli kamera jobbra forgatásához az E, balra forgatásához a Q billentyűt kell használni.

Játék leírása:
A játék egy kör alakú pályán zajlik, melynek széleit házak határolják. Nekikoccanás esetén az autót a házak egy konstans erővel visszalökik, hasonlóan a labdákat is. A pályán három gömb alakú objektum található, amelyeknek nekimenve mozgatni, görgetni lehet őket.