Útmutató a játékhoz:

A játékban egy helikopter irányításával három házhoz kell segélycsomagokat juttatni, miközben egy ágyú folyamatosan próbálja megakadályozni, hogy a helikopter elérje célját, bombákat dobva rá. A helikopter a WASD billentyűkkel irányítható, az E billentyűt lenyomva a helikopter azonnal maximális sebességére gyorsul, a SPACE billentyűvel pedig a segélycsomagot lehet kilőni. A csomag akkor kerül kézbesítésre, ha ütközik valamelyik házzal. Ha az ágyú valamelyik bombája eltalálja a helikoptert, az megsemmisül, és a játékot a refresh gombbal lehet újrakezdeni. Az ágyú három másodpercenként lő ki egy bombát. Ha mindhárom házhoz eljuttattuk a segélycsomagot, az ágyú eltűnik, ezzel a játékot megnyertük. Ha a helikopter túl messzire repül, a játék visszahelyezi a kezdőpozícióba. A helikoptert egy segítő drón folyamatosan követi.

Megvalósított funkciók:

Avatar: Helikopter, amelyet a játékos a fent említett módon irányít.

Közeg: A helikopter, a drón, a segélycsomag és a felhő is folyamatosan veszít lendületéből.

Lövedék: A SPACE billentyű megnyomásával lehet segélycsomagot kilőni, ezt három másodpercenként tehetjük meg. Az ágyú is három másodpercenként folyamatosan bombákat repít a helikopter felé.

Célkövető: A helikoptert egy drón követi.

Tollas: A helikopter és a drón mindig arra néz, amerre haladnak.

Ütközés: A helikopter ütközhet a bombával, ennek hatására mindkét objektum eltűnik. A segélycsomag ütközhet a házzal, ekkor a csomag tűnik el.

Pattanó: A játéktérben felhők vannak, amelyeknek ütközve a helikopter rugalmasan pattan.

Propeller: A helikopternek van propellere, amely forgó részként működik.

Kamera: A nézet követi az avatart.